Sistema di Istanze Online
==================================

Il **Sistema di Istanze Online** consente al Cittadino di gestire in autonomia l'iter per l'ottenimento del Certificato di Destinazione Urbanistica o della Visura Catastale. 
Per accedere al Sistema è necessario creare il proprio account e, una volta registrato, l'utente può procedere alla richiesta. L'iter è composto da pèochi e semplici passi e l'utente è costantemente informato via mail sullo stato di avanzamento della sua richiesta.

Per quanto riguarda il **Cittadino**, i passi che costituiscono l'iter per l'ottenimento del CDU/Visura sono:

* Accesso al Sistema tramite username e password definiti in fase di creazione dell'account
* Aggiunta di un' Istanza di CDU/Visura tramite la selezione dei terreni di proprio interesse identificati da numero di foglio e mappale
* Autocertificazione di pagamento dei Diritti Istruttori e della Marca da Bollo dovuta per l'Istanza
* Invio dell'Istanza al Comune
* Autocertificazione di pagamento delle eventuali Marche da Bollo dovute per il CDU
* Download del documento di CDU/Visura

Tutti questi passi possono essere gestiti in autonomia dal Cittadino tramite la propria dashboard alla quale accede tramite utente e password. Il Cittadino riceverà comunicazione via mail dell'andamento della sua Istanza.

.. note:: Per maggiori informazioni sulla creazione e gestione dell'Istanza da parte del **Cittadino** si veda la pagina dedicata a questo `LINK <user.html>`__ .

Per quanto riguarda il **Comune**, i passi che costituiscono l'iter per la fornitura al Cittadino del CDU/Visura sono:

* Verifica dei pagamenti dei Diritti Istruttori e della Marca da Bollo dovuta per l'Istanza
* Compilazione del CDU tramite il Plugin QGIS CDU Creator
* Comunicazione al Cittadino del numero di eventuali bolli dovuti per il CDU
* Verifica del pagamento delle eventuali Marche da Bollo dovute per il CDU
* Caricamento del file di CDU/Visura
* Invio del documento di CDU/Visura al Cittadino

Tutti questi passi possono essere gestiti in autonomia dal Comune tramite la propria dashboard amministratore alla quale accede tramite utente e password. Il Comune riceverà comunicazione via mail dell'andamento dell'Istanza sia per quanto riguarda le operazioni svolte dal Cittadino sia per quelle a suo carico.

.. note:: Per maggiori informazioni sulla gestione dell'Istanza da parte del **Comune** si veda la pagina dedicata a questo `LINK <admin.html>`__ .

Creazione Account
----------------------------------

L'account personale deve essere creato una sola volta al primo accesso al Sistema così da essere registrati nella banca dati del Comune. L'account è protetto da password, i dati personali saranno quindi visibili al solo proprietario dell'account. 

Per la creazione dell'account sono richieste le seguenti infromazioni:

* **Username** - lo username non deve contenere numeri, lettere maiuscole e caratteri speciali (es. *, spazi, #, @, _, ecc.). Deve essere composto solo da lettere minuscole e deve avere almeno 8 caratteri e non più di 15 caratteri. Il campo è **obbligatorio**. Qualora non venga rispettato anche una sola di queste regole, il Sistema segnalerà un errore
* **Password** - la password non può essere uguale allo username. Il campo è **obbligatorio**. Qualora non venga rispettato anche una sola di queste regole, il Sistema segnalerà un errore
* **Conferma password** - la conferma della password deve essere uguale alla password indicata al punto precedente. Il campo è **obbligatorio**. Qualora non venga rispettato anche una sola di queste regole, il Sistema segnalerà un errore
* **E-mail** - deve essere indicato un indirizzo mail valido. Il campo è **obbligatorio**. Qualora non venga rispettato anche una sola di queste regole, il Sistema segnalerà un errore
* **Nome** - Il campo è **obbligatorio**. Qualora non venga rispettata questa regola, il Sistema segnalerà un errore
* **Cognome** - Il campo è **obbligatorio**. Qualora non venga rispettata questa regola, il Sistema segnalerà un errore
* **Codice Fiscale** - Il campo è **obbligatorio**. Qualora non venga rispettata questa regola, il Sistema segnalerà un errore
* **Numero Documento di Identità** - deve essere inserito il numero di un documento di identità valido. Il campo è **obbligatorio**. Qualora non venga rispettata questa regola, il Sistema segnalerà un errore
* **Data scadenza del documento** - il documento deve essere in corso di validità pertanto non è possibile inserire una data antecedente alla data del giorno in cui si ta creando l'account. Il campo è **obbligatorio**. Qualora non venga rispettata questa regola, il Sistema segnalerà un errore
* **Via e Civico** - Il campo è **obbligatorio**. Qualora non venga rispettata questa regola, il Sistema segnalerà un errore
* **Codice di avviamento postale** - Il campo è **obbligatorio**. Qualora non venga rispettata questa regola, il Sistema segnalerà un errore
* **Città** - Il campo è **obbligatorio**. Qualora non venga rispettata questa regola, il Sistema segnalerà un errore
* **Telefono** - Il campo è **obbligatorio**. Qualora non venga rispettata questa regola, il Sistema segnalerà un errore
* **Affiliazione** - Società, organizazzione, ecc. di appartenenza. Il campo è **facoltativo**

In caso di errori segnalati dal Sistema non sarà possibile procedere alla creazione dell'account, il tasto **INVIA** sarà disabilitato.

.. warning:: Per procedere alla creazione dell'account **è necessario prestare il Consenso al trattamento dei dati personali** spuntando la casella corrispondente altrimenti non sarà possibile procedere alla creazione dell'account, il tasto **INVIA** sarà disabilitato.

Una volta creato l'account, sarà sufficiente accedere tramite username e password per essere reindirizzati alla propria dashboard.


Pagamenti
------------------------------

Tutti i pagamenti da effettuare per l'ottenimento del CDU/Visura devono essere dichiarati tramite la compilazione dei rispettivi moduli di autocertificazione di avvenuto pagamento. Il Cittadino, una volta effettuati i pagamenti secondo le indicazioni che riceverà tramite email, dovrà compilare i rispettivi moduli e caricarli nel Sistema tramite gli appositi strumenti raggiungibili dalla propria dashboard.



